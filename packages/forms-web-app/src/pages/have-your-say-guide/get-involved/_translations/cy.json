{
	"heading2": "Ynglŷn â'r cyfarfod rhagarweiniol",
	"paragraph1": "Yn ystod y misoedd ar ôl i'r cyfnod cofrestru gau, bydd yr Awdurdod Archwilio'n cynnal cyfarfod rhagarweiniol.",
	"paragraph2": "Sawl wythnos cyn y cyfarfod hwn, bydd llythyr a elwir yn llythyr rheol 6 yn cael ei anfon at bawb a gofrestrodd i leisio'i farn. Mae'r llythyr hwn yn rhoi gwybod i bawb pryd a ble y bydd y cyfarfod yn cael ei gynnal. Bydd hefyd yn cynnwys amserlen ddrafft ar gyfer yr archwiliad o'r cais a sut bydd yr Awdurdod Archwilio yn archwilio'r cais.",
	"heading3": "Mynychu'r cyfarfod rhagarweiniol",
	"paragraph3": "I gymryd rhan yn y cyfarfod rhagarweiniol, mae'n rhaid i chi naill ai:",
	"listItem1": "fod wedi cofrestru i leisio'ch barn, a bod â rhif cyfeirnod parti â buddiant",
	"listItem2": "bod â hawl statudol i gymryd rhan",
	"paragraph4": "Ar ôl i'r cyfnod cofrestru gau, fe'ch gwahoddir i gyfarfod rhagarweiniol. Diben y cyfarfod hwn yw trafod sut bydd y cais yn cael ei archwilio. Gallwch ddewis peidio â mynychu'r cyfarfod hwn a byddwch yn cael gwahoddiad o hyd i gyflwyno rhagor o wybodaeth pan fydd yr archwiliad yn dechrau.",
	"paragraph5": "Ni allwch roi eich barn am y datblygiad arfaethedig yn y cyfarfod hwn.",
	"paragraph6": "Gallwch sôn am y canlynol:",
	"listItem3": "unrhyw beth a allai effeithio ar eich gallu i fynychu gwrandawiadau neu fodloni terfynau amser, er enghraifft digwyddiadau lleol eraill sy'n cael eu cynnal ar yr un pryd neu faterion yn ymwneud â theithio neu batrymau gwaith",
	"listItem4": "a oes unrhyw fannau lleol addas i gynnal y gwrandawiadau",
	"listItem5": "a oes unrhyw grwpiau o bobl y mae arnynt angen ymagwedd wahanol i allu cymryd rhan yn y broses",
	"listItem6": "unrhyw faterion eraill sy'n ymwneud â'r amserlen archwilio ddrafft",
	"heading4": "Beth fydd yn digwydd nesaf",
	"paragraph7": "Bydd yr Arolygiaeth Gynllunio'n cyhoeddi nodiadau'r cyfarfod a recordiad ffrwd fyw yn adran y prosiect ar y wefan hon wythnos ar ôl y cyfarfod rhagarweiniol.",
	"paragraph8": "Anfonir llythyr a elwir yn llythyr rheol 8 at bawb a gofrestrodd, yn ogystal ag unrhyw un sydd â hawl statudol. Bydd y llythyr hwn yn cynnwys manylion yr archwiliad, gan gynnwys yr amserlen derfynol gyda'r holl derfynau amser ar gyfer cyflwyno rhagor o wybodaeth."
}
